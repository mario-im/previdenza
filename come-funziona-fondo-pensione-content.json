{
    "sections": [
        {
            "id": "introduzione",
            "title": "Come funziona un Fondo Pensione",
            "text": "Quando aderisci a un Fondo Pensione, la tua posizione individuale è determinata dai contributi che hai versato e dai rendimenti generati dagli investimenti, al netto dei costi. Questa posizione costituisce la base per il pagamento della tua futura pensione integrativa, che dipenderà dall'ammontare dei contributi, dalla durata della contribuzione e dai rendimenti ottenuti. Meglio aderire presto per accumulare di più! I contributi che versi sono a tuo carico. Se sei un lavoratore dipendente e versi il tuo contributo, hai diritto anche a quello del datore di lavoro, ma questo vale solo per le adesioni su base collettiva. Inoltre, puoi destinare tutto o parte del tuo futuro TFR (Trattamento di Fine Rapporto) al fondo pensione, oppure scegliere di versare soltanto il TFR. Puoi anche versare i contributi necessari per maturare una pensione integrativa a favore di una persona che non lavora. Esistono due categorie di fondi: fondi pensione chiusi: sono legati al contratto collettivo di lavoro e ogni settore ha il suo fondo. Un lavoratore dipendente, se vi aderisce, per poter avere il contributo del datore di lavoro deve sottoscrivere quello del suo settore: proprio per questo vengono chiamati anche fondi di categoria; fondi pensione aperti: sono invece destinati a tutti: lavoratori dipendenti e autonomi. Poi ci sono i piani individuali pensionistici (Pip): non sono fondi ma un tipo di assicurazione con finalità pensionistiche. Tutti possono sottoscriverli."
        }
    ]
}
